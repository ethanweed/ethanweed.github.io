# Arbejdshukommelse og Læseforståelse

## Velkommen til forsøg med arbejdshukommelse og læseforståelse!

Forsøget består af fire forskellige mindre forsøg, der hver tager cirka 10 minutter. 
Det er meget vigtigt at du gennemfører ALLE forsøg så godt som du kan!
De fire forsøg er:
1.	[Læseforståelse] (https://www.psytoolkit.org/cgi-bin/psy2.4.3/survey?s=UqJJg): en test af din grundlæggende læseforståelse 
2.	[Læsespænd] (https://www.psytoolkit.org/cgi-bin/psy2.5.1/survey?s=ZVSdY): tester din arbejdshukommelse med læsning af komplicerede sætninger
3.	[Operationsspænd] (https://www.psytoolkit.org/cgi-bin/psy2.5.1/survey?s=JdhC8): tester din arbejdshukommelse med regnestykker
4.	[Tællespænd] (https://www.psytoolkit.org/cgi-bin/psy2.5.1/survey?s=EEg8T) : tester din arbejdshukommelse ved at tælle en bestemt type figur mellem andre figurer

**Du skal starte med det forsøg der hedder Læseforståelse, her får du til sidst i forsøget en kode, som du skal bruge i starten af de andre forsøg.** 

Du behøver ikke tage dem lige efter hinanden, men forsøg venligst at have gennemført dem alle sammen i løbet af så få dage som muligt. 

## Vigtige punkter
- Det er vigtigt at du tager testen på din computer (IKKE smartphone eller tablet). 
- Hvis det er muligt, så tag testen på det samme på samme sted med samme netværk, så kan vi forbinde dine tests, hvis der opstår problemer med brug af identificeringskoden.
- Når du tager testene, så sikre dig at du har optimale betingelser. Det vil sige, at du har forholdsvis ro og ikke bliver forstyrret i løbet af testene, da de vil kræve det meste af din opmærksomhed.
- Det er nogle ret krævende forsøg, og det kan være fristende at ”snyde” og skrive tingene ned undervejs, med dette er IKKE tilladt og giver ubrugelige resultater.  
- Det er IKKE muligt at tage forsøgene om, når du først er gået i gang! 
- Hvis du har spørgsmål til forsøgene, eller bare nysgerrig, er du velkommen til at kontakte mig på mail: ghitaren@hotmail.com 


### Det er meningen det skal være svært, men giv endelig ikke op. Tag hellere en kort pause for at samle tankerne og vend så tilbage. 

## Forsøgets formål
Formålet med disse forsøg er at undersøge sammenhængen mellem læseforståelse og arbejdshukommelsen. Læseforståelsen er din evne til ikke bare at læse, men at forstå og huske det du læser og bruge det senere. Arbejdshukommelsen forbindes ofte med kortidshukommelsen, men helt grundlæggende er det den del af hjernen du bruger, når du skal løse krævende opgaver, som dem der forhåbentlig findes i disse forsøg.
Hvis der viser sig at være en forbindelse, kan dette være med til at hjælpe mennesker, der har problemer med læseforståelse, og give dem en mere målrettet hjælp til at forbedre sig.

